---
layout: page
title: স্বৈরাচারের কাল
title: ''
permalink: /verses/in-the-time-of-autocrat
date: 2025-01-13
---

<style>
  body {
    font-family: Roboto,Calibri,Arial,Helvetica,"Noto Serif Bengali",sans-serif;
  }

  pre {
    font-family: Roboto,Calibri,Arial,Helvetica,"Noto Serif Bengali",sans-serif; background-color:transparent;
  }

  .title {
    font-weight: bold;
  }

  .note {
    font-size: 0.8em; color: #666666; font-style: italic;
  }

.column {
   margin: 10px; /* or what ever */
}  
</style>

<div style="text-align: left; width: 100%; display: grid; grid-template-columns: 1fr 1fr;">
  <div>
    <div class="title">
      স্বৈরাচারের গোয়ালঘর
    </div>
    <div class="note">
      ১৯৮৬ থেকে ১৯৮৮’র মধ্যে লেখা। দেশে তখন স্বৈরাচারী এরশাদের কৃষ্ণকাল। নষ্টামির চূড়ান্ত। দুপুরে মসজিদে মসজিদে, রাতে টিভি আলো করে হাম্বা হাম্বা। পারিষদ এক কাঠি বাড়া – কে কার চেয়ে নষ্ট হতে পারে সেই খ্যামটা নাচের আসর আমরা বড় হতে হতে দেখলাম।
    </div>
    <div>
      <pre>
অমন করে হন্যে হয়ে
    কি খুজছিস হ্যারে?
আশ্রয় চাস? চলে যানা
    রাজার গোয়াল ঘরে।
তোর মত সব পেটুক গরু
    অনেক সেথায় চরে
কেউবা আবার বেশী খেয়ে
    গেছেই শেষে মরে।

গোয়াল সেতো এমন কিছু
    নয়কো বিশেষ ছোটো
তাতে আবার গেল মাসে
    কম পড়েছে দুটো।
মাথার পরে ঢালবি তেল
    ডুবিয়ে হাতের চেটো
চাকরি তোর ঠ্যাকায় কে রে
    বইবি ঝাকামুটো।

মাঝে মাঝে দিস্‌ খুলে দিস্‌
    মিথ্যে কথার হাড়ি
সত্যরে তুই দিস্‌ উড়িয়ে
    মেরে হাতের তুড়ি।
যখন তখন লটকে দিবি
    মানুষ বাড়ি বাড়ি
তবেই না তোর আসবে হাতে
    টাকা কয়েক কাড়ি।

সন্ধ্যা হলেই জাবর কেটে
    দেখবি টিভির ছবি
সারাদিনে চরলি কোথায়
    দেখতে পাবি সবই।
ছবিটা তোর দেখাবে যেন
    সফেদ দাড়ি নবী
ছন্দবিহীন পদ্য লিখে
    উপাধি নিস্‌ কবি।
      </pre>
    </div>

    <div class="title">
      আপত্তি নেই
    </div>
    <div class="note">
      ১৯৮৭ তে লেখা। দেশে তখন স্বৈরাচারী এরশাদের ডাকাতিয়া বাঁশির টান। মোহন বাঁশি কালাচাঁদের, ঘরে থাকা দায়। লাজ-লজ্জা আসন-বসন ছেড়ে নমস্য গুরুজনেরা নেমে গেলেন বোধির পথে, আমরা পৃথিবীর পাঠশালার তালেব-এলেমরা মুখ হা করে চেয়ে রইলাম।
    </div>
    <div>
      <pre>
সবকিছুতেই খুশি আমি
    নইতো নিরাসক্ত
যা চাও তাই দিতেই পারো
    বনবো তোমার ভক্ত।

আপত্তি নেই খাওয়াও যদি
    ভাতের সাথে সুক্তো
আরো ভালো মাখাও যদি
    তাতে খানিক রক্ত।

মন্দ নাকো হাজত থেকে
    রাখো যদি মুক্ত
ভাবনা নেই হয়েই যাবো
    তোমার দলভুক্ত।

কাজের শেষে দিতে পারো
    সোনা-দানা মুক্তো
আরো কিছু ব্যালান্স না হয়
    ব্যাংকে কোরো যুক্ত।

সবচেয়ে ভালো কি দিলে হয়
    বলা বড় শক্ত
না হয় দিও মন্ত্রিত্বের
    আসন খানা পোক্ত।
      </pre>
    </div>

  </div>


  <div style="margin-left: 10px;">
    <div class="title">
      আপত্তি নেই
    </div>
    <div class="note">
      ১৯৮৭ তে লেখা। দেশে তখন স্বৈরাচারী এরশাদের ডাকাতিয়া বাঁশির টান। মোহন বাঁশি কালাচাঁদের, ঘরে থাকা দায়। লাজ-লজ্জা আসন-বসন ছেড়ে নমস্য গুরুজনেরা নেমে গেলেন বোধির পথে, আমরা পৃথিবীর পাঠশালার তালেব-এলেমরা মুখ হা করে চেয়ে রইলাম।
    </div>
    <div>
      <pre>
বাংলাদেশটা হয়ে গেছে 
    কেমন যেন উটের মতন
যখন তখন ঘাড়ের উপর 
    লাফিয়ে পড়ে নির্বাচন,
চাই বা না চাই কি আসে যায় 
    যেমন তাদের খুশি তেমন
দাড়িয়ে গেলেও দাড়াতে পারো 
    মিলতে পারে মানিক রতন।

দেশটা এখন বিরাট মিছিল 
    মিরপুর তক মাহুতটুলি
খবর শুনি সেই মিছিলে 
    ঝাকে ঝাকে চলছে গুলি,
প্রতিদিনই মাটির পরে 
    লুটিয়ে পড়ে মাথার খুলি
একটুও ভাই মুখ খুলোনা 
    শক্ত করে বাঁধো ঠুলি।

ঢাকা শহর বনে গেছে 
    স্বৈরাচারের মক্কা
বন্দুকবাজ মাঠে নেমে 
    সবাইকে দেয় টেক্কা,
জ্যান্ত মানুষ তুলে নিয়ে 
    হাকায় কেবল ছক্কা
চোখটা স্রেফ বুজেই রাখো 
    দেখবে সবই ফক্কা।

চারদিকেতেই দাড়িয়ে গেছে 
    মস্তবড় জেলখানা
ইছে হলেই ঢুকতে পারো 
    কেউ করেনা মানা,
কিছুই বেশী করবার নেই 
    কেবল শ্লোগান কয়েকখানা
চুপটি করে ঢুকে পড় 
    পড়বে পিঠে দানা।

সারাদেশে চলছে এখন 
    রঙ্গমঞ্চে অভিনয়
কার আগে তেল কে মাখাবেন 
    তর তো নাহি সয়,
মিথ্যে কথার বানের তোড়ে 
    দেশ হল নয় ছয়
টিভিটা শুধু চালিয়ে দেখো 
    নষ্টামিরই জয়।
      </pre>
    </div>

    <div class="title">
      সব শালা কবি হবে
    </div>
    <div class="note">
      ১৯৮৬ থেকে ১৯৮৮’র মধ্যে লেখা। দেশে তখন স্বৈরাচারী এরশাদের কৃষ্ণকাল। সব কিছু নষ্ট করে হাত দিল কবির সবচেয়ে অন্তর্গত বিষয়ে – কবিতায়।
    </div>
    <div>
      <pre>
ইচ্ছে ছিল পদ্য লিখে নাম করব খানিক
ব্যারাক থেকে উড়ে এলো কোথাকার এক বণিক
দেশটা বেচার ফাঁকে ফাঁকে পদ্য লেখায় শরিক
বাঁশটা আমার মারল লিখে ছন্দবিহীন লিরিক।
      </pre>
    </div>

    <div class="title">
      ছন্দপতন
    </div>
    <div class="note">
      ১৯৮৬ থেকে ১৯৮৮’র মধ্যে লেখা। দেশে তখন স্বৈরাচারী এরশাদের কৃষ্ণকাল। সবকিছুই যে বিক্রি করা সম্ভব এই লোকের আর তার সাঙ্গোপাঙ্গের পক্ষে বুঝতে শুরু করেছি সবেমাত্র
    </div>
    <div>
      <pre>
কোথায় গেল মোহনলাল আর কোথায় গেল মীরমদন
যে দিকে চাই দেখি এখন মীরজাফরের চাঁদবদন
দেশটা তার দেয় বিকিয়ে সুযোগ পেলেই কায়দা মতন
কি চাইলাম আর কি যে পেলাম – একেই বলে ছন্দপতন।
      </pre>
    </div>

  </div>


</div>
